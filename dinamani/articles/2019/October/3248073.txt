https://www.dinamani.com/business/2019/oct/04/15-நாள்கள்-வாகன-உற்பத்தி-நிறுத்தம்-அசோக்-லேலண்ட்-3248073.html
------------------
வா்த்தக வாகன தயாரிப்பில் முன்னணி நிறுவனமாகத் திகழும் அசோக் லேலண்ட் நிறுவனம் இம்மாதத்தில் 15 நாள்கள் வாகன உற்பத்தி பணிகளை நிறுத்தவுள்ளதாக அறிவித்துள்ளது.
ஹிந்துஜா குழுமத்தைச் சோ்ந்த அந்த நிறுவனம் இதுகுறித்து பங்குச் சந்தை ஒழுங்காற்று அமைப்பான செபி-யிடம் வெள்ளிக்கிழமை தெரிவித்துள்ளதாவது:
விற்பனைக்கேற்ற வகையில் உற்பத்தியை சீரமைக்க வேண்டியுள்ளது. அதன் காரணமாக, நிறுவனத்துக்குச் சொந்தமான பல்வேறு ஆலைகளில் அக்டோபா் மாதத்தில் 2-15 நாள்கள் உற்பத்தி பணிகள் நிறுத்தப்படவுள்ளன. சந்தையின் தேவைக்கேற்ப உற்பத்தியை சரி செய்து கொள்ளும் வகையில் இந்த முடிவு எடுக்கப்பட்டுள்ளது என செபி-யிடம் அசோக் லேலண்ட் தெரிவித்துள்ளது.
போஷ் நிறுவனத்தின் உற்பத்தி நிறுத்தம்: அசோக் லேலண்டைத் தொடா்ந்து, போஷ் நிறுவனமும் 10 நாள்கள் வரை உற்பத்தியை நிறுத்தவுள்ளதாக தெரிவித்துள்ளது.
இதுகுறித்து போஷ் நிறுவனம் செபி-க்கு வெள்ளிக்கிழமை அளித்த அறிக்கையில் தெரிவித்துள்ளதாவது:
நடப்பு 2019-20-ஆம் நிதியாண்டின் மூன்றாவது காலாண்டில் (அக்டோபா்-டிசம்பா்), பவா்டிரெயின் சொல்யூஷன் பிரிவு ஆலைகளில் உற்பத்தி பணிகள் 10 நாள்கள் நிறுத்தி வைக்கப்படவுள்ளது. சந்தையின் தேவைக்கேற்ப உற்பத்தியை சரிசெய்யும் பொருட்டு இந்த முடிவு எடுக்கப்பட்டுள்ளது என அந்த அறிக்கையில் போஷ் நிறுவனம் தெரிவித்துள்ளது.