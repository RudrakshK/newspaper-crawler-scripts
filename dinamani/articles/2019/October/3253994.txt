https://www.dinamani.com/sports/sports-news/2019/oct/14/t10-best-format-to-represent-cricket-at-olympics-3253994.html
------------------
 
அபுதாபி டி10 லீகில் அறிமுகமாகவுள்ள முன்னாள் வீரர் சாஹித் அஃப்ரிடி, ஒலிம்பிக்ஸுக்கு டி10 கிரிக்கெட் தான் பொருத்தமாக இருக்கும் என்று கூறியுள்ளார்.
அவர் மேலும் கூறியதாவது:
பரபரப்பாக, விரைவாக நடைபெறுவதால் ரசிகர்களுக்கு டி10 கிரிக்கெட் ஆட்டம் மிகவும் பிடிக்கிறது. ஆட்டமும் 90 நிமிடங்களில் முடிந்துவிடுகிறது. அபுதாபி டி10 லீக் போட்டி இந்த வகை கிரிக்கெட்டைப் பரிசோதிக்க சரியான களமாக இருக்கிறது. கிரிக்கெட்டை ஒலிம்பிக்ஸுக்குக் கொண்டு செல்ல டி10 ஆட்டம் உதவும். 
ஆரம்பத்தில் டி20 கிரிக்கெட்டையும் யாரும் ஏற்கவில்லை. ஆனால் இன்று டி20 உலகக் கோப்பை நடக்கிறது. எனவே எதிர்காலத்தில் அதிகமான சர்வதேச வீரர்கள் அபுதாபி டி10 லீகில் இடம்பெறுவார்கள் என்று கூறியுள்ளார். 
அபுதாபி டி10 லீக் போட்டி, ஐக்கிய அமீரகத்தில் நவம்பர் 14 முதல் 24 வரை நடைபெறவுள்ளது. 