https://www.dinamani.com/tamilnadu/2019/oct/15/why-not-take-udit-surya-in-police-custody-3254620.html
------------------
 
தேனி: நீட் ஆள்மாறாட்ட வழக்கில் கைது செய்யப்பட்ட மாணவர் உதித் சூர்யாவை கைது செய்து 15 நாட்கள் ஆன நிலையில், இன்னும் அவரை போலீஸ் காவலில் எடுத்து விசாரிக்காதது ஏன் என்று நீதிமன்றம் கேள்வி எழுப்பியுள்ளது.
மேலும், நீட் ஆள்மாறாட்ட வழக்கில் கைது செய்யப்பட்டிருக்கும் உதித் சூர்யா மற்றும் தந்தை வெங்கடேசனின் ஜாமீன் மனுவை உயர் நீதிமன்ற கிளைக்கு மாற்றும்படியும் நீதிபதி ஜி.ஆர். சுவாமிநாதன் உத்தரவு பிறப்பித்துள்ளார்.
ஜாமீன் மனு மீது நீதிமன்றத்தில் இன்று விசாரணைக்கு வந்த போது, நீட் தேர்தல் ஆள்மாறாட்டம் தொடர்பான வழக்கில் குற்றம் நிகழந்திருப்பது உண்மை என தெரிய வந்துள்ளது. இந்த வழக்கில் உதித் சூர்யாவுக்கு அவரது தந்தைதான் வில்லன்.
உதித் சூர்யாவை கைது செய்து 15 நாட்களுக்கு மேலாகியும் அவரை காவல்துறையினர் விசாரணைக்கு எடுத்து விசாரிக்காதது ஏன்? என்று கேள்வி எழுப்பப்பட்டது.
இந்த வழக்கில் தந்தை வெங்கடேசன் ஜாமீன் மனுவை திரும்பப் பெற்றால், உதித் சூர்யாவுக்கு ஜாமீன் வழங்குவது பற்றி பரிசீலிக்கலாம். இந்த ஜாமீன் மனு மீதான விசாரணையை தேனி நீதிமன்றத்தில் இருந்து மாற்றி உயர் நீதிமன்ற மதுரைக் கிளைக்கு பட்டியலிட உத்தரவிட்டு விசாரணையை ஒத்திவைத்தார் நீதிபதி.
 