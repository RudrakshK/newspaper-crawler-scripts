http://goenkaar.com/?p=8506
------------------
काश्मीर :
जम्मू काश्मीरचे माजी मुख्यमंत्री आनी नॅशनल कॉन्फरन्सचे ज्येष्ठ नेते फारूक अब्दुल्ला हांची सक्तवसूली संचलनालयाकडल्यान (ईडी) चवकशी करप चालू आसा. जम्मू काश्मीर क्रिकेट असोसिएशनांत जाल्ल्या घोटाळ्याप्रकरणात ही चवकशी चल्ल्या अशी म्हायती मुखार आयल्या.
16 जुलै 2018 दिसा सीबीआयने फारूक अब्दुल्ला आनी हेर तीगजाणां आड जम्मू काश्मीर क्रिकेट असोसिएशनांतल्या कोट्यांनी घोटाळ्या प्रकरणांत आरोपपत्र दाखल केल्लें. ज्यावेळार क्रिकेट असोसिएशनांत घोटाळो जाल्लो, त्यावेळार फारूख अब्दुल्ला हे जम्मू काश्मीरचे (जेकेसीए) अध्यक्ष आशिल्ले. 2001 ते 2011 ह्या कालावधी मजगतीं, जेकेसीएंत अनियमितता आशिल्ल्याचें दिसून आयलां.
जेकेसीएच्या कांय अधिकाऱ्यांचेर असोसिएशनाच्या फंडांतल्या कोट्यांनी रूपयांच्या चोरयेचो आरोप करपाक आयिल्लो. माजी क्रिकेटपटू अब्दुल माजिद आनी निसार अहमद डार हाणी 2012 त एक याचिका दाखल करून कोट्यांनी रूपयांचो घोटाळो जाल्ल्याचो आरोप केल्लो. हे उपरांत सीबीआयकडल्यान एक आरोपपत्र दाखल करपाक आयिल्लें. हातूंत जम्मू काश्मीरचे तत्कालीन अध्यक्ष फारूख अब्दुल्ला, जनरल सेक्रेटरी सलीम खान, खजिनदार अहसान मिर्झा आनी जम्मू काश्मीर बँकेचे एक्झिक्युटिव्ह अहमद मंसिर हांच्या नावाचो आस्पाव आसलो. 2015 त जम्मू काश्मीर उच्च न्यायालयान सीबीआयक हेप्रकरणांत अदीक तपास करपाचे आदेश दिल्ले.