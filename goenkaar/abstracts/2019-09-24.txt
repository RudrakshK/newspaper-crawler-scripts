http://goenkaar.com/?p=8559
------------------
नवी दिल्ली :
महानायक अमिताभ बच्चन हांकां दादासाहेब फाळके पुरस्कार जाहीर जाला. दादासाहेब फाळके पुरस्कार हो सिनेसृष्टींतलो सगळ्यांत व्हडलो भोवमान मानतात. केंद्रीय माहिती आनी प्रसारण मंत्री प्रकाश जावडेकर हाणी ही म्हायती दिल्या. अमिताभ बच्चन हांकां सिनेसृष्टींतल्या योगदानाखातीर हो पुरस्कार जाहीर जाला.
अमिताभ बच्चन हांकां हो पुरस्कार जाहीर जातांच वेगवेगळ्या मळांवयल्या मानेस्तांनी कतांचें अभिनंदन करपी ट्विटय करपाक सुरवात केल्या. अमिताभ बच्चन हाणी सात हिंदुस्थानी ह्या सिनेमांतल्यान आपली कारकीर्द सुरु केल्ली. फुडें तांच्या रूपान भारतीय सिनेसृष्टीक एक महानायक मेळ्ळो.
सात हिंदुस्थानी, आनंद, रेश्मा आनी शेरा, गुड्डी हे अमिताभ बच्चन यांचे सुरुवेच्या काळांतले सिनेमा आशिल्ले. 1973 त आयिल्ल्या ह्या सिनेमाक लागून तांची इमेजच बदलून गेली. हिंदी सिनेसृष्टीक अँग्री यंग मॅन मेळ्ळो. हो अँग्री यंग मॅन म्हण लागीं लागीं दोन दसकां परस चड कळ अमिताभ बच्चन वावुरले. इन्सानियत सिनेमा उपरांत ताणी ब्रेक घेतिल्लो. ते उपरांत मृत्यूदाता ह्या सिनेमा वरवीं कमबॅकय केलें.